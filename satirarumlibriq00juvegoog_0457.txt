EPIGRAMMA'ION LIB. X.

Iam scrobe, iam lecto, iam pollinctore parato
Heredem scripsit me Numa: convaluit.

XCVIII.

Addat cum mihi Caecubum minister

Idaeo resolutior cinaedo,

Quo nec filia cultior nec uror,

Nec mater tua nec soror recumbit,

ovis spectem potius tuas lacernas

Aut citrum vetus Indicosque dentes?

Suspectus tibi ne tamen recumbam,

Praesta de grege sordidaque villa

Tonsos, horridulus, rudes, pusillos
10Hircosi mihi filios subulci.

Perdet te dolor hic: habere, Publi,

Mores non potes hos ethos ministros.

XCIX.

Si Romana forent haec Socratis ora, fuissent
Iulius in Satyris qualia Rufus babet.

0.

Quid, stulte, nostris versibus tuos mirces‘t
Cum litigante quid tibi, miser, libro?
Quid congregare cum leonibus volpes
Aquilisque similes facere noctuas quaeris?
5Habeas licebit alterum pedem badae,
Inepte, frustra crure ligneo curres.

CI.

Elysio redeat si forte remissus ab agro
Ille suo felix Caesare Gabba vetus,

Qui Capitolinum pariter Gabbamque iocantes
Audierit, dicet: „Rustice Gabba, tace.“

CII.

Qua factus ratione sit requiris,
Qui nunquam futuit, pater Philaenus?

25³

 

