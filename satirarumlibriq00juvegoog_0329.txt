EPIGRAMMATON LlB. V. 123

LXIV.

Sextantes, Calliste, duos infunde Falerni,
Tusuper aestivas, Alcime, solve nives.
Pinguescat nimio madidus mihi crinis amomo “
Lassenturque rosis tempora sutilibus. '
51am vicina iubent nos vivere Mausolea,
Dum doceant, ipsos posse perire deos.

LXV.

Astra polumque dedit, quamvis obstante noverca,
Alcidae Nemees terror et Arcas aper
Et castigatum Libycae ceroma palaestrae
Et gravis io Siculo pulvere tusus Eryx,
5Silvarumque tremor, tacita qui fraude solebat
Ducere uec rectas Cacus in antra boves.
lsta tuae, Caesar, quota pars spectatur harenae?
Dat maiora novus praelia mane dies.
Quot graviora cadunt Nemeaeo pondera monstro?
10 Quot tua Maenalios collocat hasta sues? ¹
Reddatur si pugna triplex pastoris Hiberi,
Est tibi qui possit vincere Geryonem.
Saepe licet Graiae numeretur belua Lernae,
Improba Niliacis quid iacit Hydra ieris?
15Pro meritis caelum tantis, Auguste, dederunt
Alcidae cito di, sed tibi sero dabunt.

LXVI.

Saepe salutatus nunquam prior ipse salutas:
Sic eris aeternum, Pontiliane, Vale. -

LXVll.

Hibernos peterent solito cum more recessus
Atthides, iu nidis una remansit avis.

Deprendere nefas ad tempora verna reversae
nt profugam volucres diripuere suam.

5Sero dedit poenas: discerpi noxia mater
Debuerat, sed tunc, cum laceravit ltyn.

 

