248 M. VAL. MART lALlS

Et secum comitem trahet pudorem.
Semper pauperior redit potestas.
5Felix auriferae colone terrae,
Rectorem vacuo sinu remittes
Optabisque moras, et exeuntem
Udo Dalmata gaudio sequeris.
Nos Celtas, Macer, et truces Hiberos
iocum desiderio tui petemus.
Sed quaecunque tamen feretur illinc
Piscosi calamo Tagi notata,
Macrum pagina nostra nominabit.
Sic inter veteres legar poetas,
15Nec multos mihi praeferas priores,
Uno sed tibi sim minor Catullo.

LXXIX.

Ad lapidem Torquatus hahet praetoria quartum
Ad quartum breve rus emit Otacilius.
Torquatus nitidas vario de marmore thermas
Extruxit3 cucumam fecit Otacilius.
5Disposuit daphnona sno Torquatus in agr03
Castaneas centum sevit Otacilius.

Consule Torquato vici fuit ille magister,
N on minor in tanto visus honore sihi.
Grandis ut exiguam bos ranam ruperat olim,
10 Sic, puto, Torquatus rumpet Otacilium.

LXXX.

Plorat Eros, quotiens maculosae pocula murrae
inspicit, aut pueros nobiliusve citrum,
Et gemitus imo ducit de pectore, quod nou
Tota miser coemat Septa feratque domum.
aQuam multi faciunt, quod Eros, sed lumine sicco!
Pars maior lacrimas ridet et intus hahet.

LXXXI.

Cum duo venissent ad Phyllida mane fututum
Et nudam cuperet sumere uterque prior,

 

