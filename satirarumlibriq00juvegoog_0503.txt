unluuAMMATON LIB. XII. 301

LXIX.

Sic tanquam tabulas scyphosquc, Paule,
Omnes archetypos babes amicos.

LXX.

Lintea ferret Apro vatins cum vernula nuper
Et supra togulam lusca sederet anus,
Atque olei stsslam daret enterocelicus unctor,
Udorum tetricus censor et asper erat.
5Frangendos calices effundendumque Falernum ,
Clamabat, biberet qui modo lotus eques.
A sene red postquam patruo venere trecenta,
Sobrius a thermis nescit abire domum.
0 quantum diatreta valent et quinque comati!
10 Tune, cum pauper erat, non sitiebat Aper.

LXXI.

Nil non, Lygde, mihi negas roganti:
At quondam mini, Lygde, nil negabas.

LXXII.

Iugera mercatus prope busta latentis agelli
Et male compactae culmina fulta casae,

Deseris urbanas, tua praedia, Pannyohe, lItes,
Parvaque, sed tritae praemia certa togae.

5Frumentum, milium ptisanamque fabamque solebas
Vendere pragmaticus, nunc emis agricola.

LXXIII.

Heredem tibi me, Catulle, dicis.
Non credam, nisi legero, Catulle.

LXXIV.

Dum tibi Niliacus portat crystalla cataplus,
Accipe de circo pocula Flaminio.

Hi magis audaces, an sunt qui talia mittunt
Munera? sed gemiane vilibus usus InestÎ‡

 

