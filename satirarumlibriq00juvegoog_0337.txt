EPIGRAMMATON LIB. VI.

Versus scribere qui potest disertos,
conscribat, Laberi: virum putabo.

’ Πί

Dum Phaethontea formica uagatur iu umbra,
implicuit tenuem sucina gutta feram.

Sic modo quae fuerat vita contempta manente,
Funeribus facta est nunc pretiosa suis.

XVI.

Tu qui pene viros terres et falce cinaedos,
Iugera sepositi pauca tuere soli.

Sic tua uon intrent vetuli pomaria fures,
Sed puer et longis pulchra puella comis.

XVII.

Cinnam, Ginname, te iubes vocari. ’
Non est hio, rogo, Cinna, barbarismus?
Tu si Furius ante dictus esses,

Fur ista ratione dicereris.

XVIII.

Sancta Salonini terris requiescIt Hiberis
Qua melior Stygias non videt umbra domos.
Sed lugere nefas: namqui t'e, Prisce, reliquit,
Vivit qua voluit vivere parte magis.

XIX.

Non de vi aeque caede, nec veneno,
Sed lis est mihi de tribas‘capellis.
VicIni queror has abesse furto.

Hoc iudex sibi postulat probari:
5Tu Cannas Mithridaticumque bellum
Et periuria Punici furoris ⁴

ut Sullas Mariosque Muciosque
Magna voce sonas manuque tota.

Iam dic, Postume, de tribus capeiiis. 9*

131 ’

 

