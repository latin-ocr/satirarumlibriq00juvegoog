bb VAL. MARTlALlS

LVlIi.

in tenebris luges amissum, Galla, maritum.
Iam plorare pudet te, puto, Galla virum.

' arx.

Flentibus Heliadum ramis dum vipera repit,
Fluxit in obstantem sucina gutta feram.

Quae dum miratur pingui se rore teneri,
Concreto riguit vincta repente gelu.

. 5Ne tibi regali placeas, Cleopatra, sepulcro,

ἱ.

Vipera si tumulo nobiliore iacet.

LX.

Ardea solstitio Castranaque rura petantur
Quique Cleonaeo sidere fervet ager,
Cum Tiburtinas damnet Curiatius auras
lnter laudatas ad Styga missus aquas.
5Nullo fata loco possis excludere: cum mors
¹Venerit, in medio Tibure Sardinia est.

LXI.

Donasse amicum tibi ducenta, Mancine,

Nuper superbo laetus ore iactasti.

Quartus dies est, in schola poetarum

Dum fabulamur, milibus decem dixti
tEmptas lacernas munus esse Pompullae,

Sardonycha verum lychnidemque ceritcu .

Duasque similes ductibus maris gemmas

Dedisse Bassam Caeliamque iurasti.

Here de theatro, Polione cantante,
lOCum subito obires, dum fugis, loquebaris,

Hereditatis tibi trecenta venisse,

Et mane centum, post meridiem centum.

Quid tibi sodales fecimus-mali tantum?

Miserere iam crudelis et sile tandem.
labat, si tacere lingua non potest ista,

Aliquando narra, quod velimus audire.

 

