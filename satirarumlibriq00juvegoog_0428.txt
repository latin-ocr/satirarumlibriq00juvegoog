224 M. VAL. MARTlALlS

Rumpitur invidia, quod sum iucundus amicis,
ιο Quod conviva frequens, rumpitur invidia.
Rumpitur invidia, quod amamur quodque probamur:
Rumpatur, quisquis rumpitur invidia.

xcviii.

Vindemiarum non ubique proventus
Gessavit, Ovidi; pluvia profuit grandis.
Centum Coranus amphoras aquae fecit.

XCIX.

Marcus amat nostras Antonius, Attice, Musas,
Charta salutatrix si modo vera refert:
Marcus Palladiae non inficianda Tolosae
Gloria, quem genuit pacis alumna quies.
5Tu qui longa potes dispendia ferre viarum,
l, liber, absentis pignus amicitiae.
Vilis eras, fateor, si te nunc mitteret emptor:
Grande tui pretium muneris auctor erit.
Multum, credo mibi, refert, afonte bibatur

10 Quae fluit, an pigro quae stupet unda lacu.
0.

Denaris tribus invitas et mane togatum
Observare iubes atria, Basse, tua:
Deinde haerere tuo lateri, praecedere sellam,
Ad vetulas tecum plus minus irc decem.
bTrita quidem nobis togula est vilisque vetusque:
Denaris tamen hanc non emo, Basse, tribus.

ci.

Appia, quam simili venerandus iu Hercule Caesar
Consecrat, Ausoniae maxima fama viae,

Si cupis Alcidae cognoscere facta prioris,
Disce: Libyn domuit, aurea poma tulit3

5Peltatam Scythico discinxit Amazona nodo,
Addidit Arcadio terga leonis apro;

Aeripedem silvis cervam, Stymphalidas astris

 

